# Mini Planetárium

## Projekt leírása

A program egy egyszerű 3D-s planetárium szimuláció, amelynek célja, hogy szemléltető módon jelenítsen meg néhány bolygót egy csillagos háttér előtt. A bolygók tengelyük körül forognak, és különböző pályákon keringenek egy központi objektum, a Nap körül.

A felhasználó szabadon mozoghat a virtuális térben, körbejárhatja az objektumokat, illetve különböző nézőpontokból vizsgálhatja meg az animációt. A program lehetőséget biztosít a fényforrás távolságának vagy irányának módosítására, valamint tartalmaz egy rövid felhasználói útmutatót, amely segítséget nyújt a kezelési módokhoz.

A cél egy esztétikus megjelenítésű, interaktív alkalmazás létrehozása, amely jól strukturált és következetes felépítéssel rendelkezik, és megfelel az alapvető grafikai programozási követelményeknek.
